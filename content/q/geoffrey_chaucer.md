+++
date = "2017-01-07"
title = "Geoffrey Chaucer"
draft = false
wikis = ["quotes"]
rtags = ["chaucer"]
+++

## Advice

> <pre>
> Whoso that nil be war by othere men,
> By him shal othere men corrected be.
> </pre>

"He who isn't warned by other men's example, will himself become an example for
other men."


### Truth

> <pre>
> Flee fro the prees<sup>1</sup>, and dwelle with sothfastnesse,
> Suffyce unto thy good, though hit be smal;
> For hord hath hate, and climbing tikelnesse<sup>2</sup>,
> Prees hath envye, and wele blent<sup>3</sup> overal;
> Savour no more than thee bihove shal;
> Werk wel thy-self, that other folk canst rede;
> And trouthe shal delivere, hit is no drede.

> Tempest thee noght al croked to redresse<sup>4</sup>,
> In trust of hir that turneth as a bal<sup>5</sup>:
> Gret reste stant in litel besinesse;
> And eek be war to sporne ageyn an al;
> Stryve noght, as doth the crokke with the wal.
> Daunte thy-self, that dauntest otheres dede;
> And trouthe shal delivere, hit is no drede.

> That thee is sent, receyve in buxumnesse,
> The wrastling for this worlde axeth a fal.
> Her nis non hoom, her nis but wildernesse:
> Forth, pilgrim, forth! Forth, beste, out of thy stal!

> Know thy contree, look up, thank God of al;
> Hold the hye wey, and lat thy gost thee lede:
> And trouthe shal delivere, hit is no drede.
> </pre>

<small><pre>
1) Crowd (the ambitious crowd at court).
2) Instability.
3) Blinds.
4) Don't trouble yourself trying to straighten everything that's crooked.
5) "Trust in her that turns like a ball." (i.e: fortune.)
</pre></small>

## Poverty

> <pre>
> Juvenal seith of poverte myrily:
> `The povre man, whan he goth by the weye,
> Bifore the theves he may synge and pleye.'
> Poverte is hateful good, and, as I gesse,
> A ful greet bryngere out of bisynesse;
> A greet amender eek of sapience
> To hym that taketh it in pacience.
> Poverte is this, although it seme alenge,
> Possessioun, that no wight wol chalenge.
> Poverte ful ofte, whan a man is lowe,
> Maketh his God and eek hymself to knowe.
> Poverte a spectacle is, as thynketh me,
> Thurgh which he may hise verray freendes see.
> And therfore, sire, syn that I noght yow greve,
> Of my poverte namoore ye me repreve.
> </pre>

## Death

> <pre>
> And certeinly, a man hath moost honour
> To dyen in his excellence and flour,
> Whan he is siker of his goode name,
> Thanne hath he doon his freend ne hym no shame.
> And gladder oghte his freend been of his deeth,
> Whan with honour up yolden in his breeth,
> Than whan his name apalled is for age;
> For al forgeten is his vassellage.
> Thanne is it best as for a worthy fame,
> To dyen whan that he is best of name.
> </pre>

## Deception And Flattery

> <pre>
> Allas, ye lordes, many a fals flatour
> Is in youre courtes, and many a losengeour,
> That plesen yow wel moore, by my feith,
> Than he that soothfastnesse unto yow seith.
> </pre>
